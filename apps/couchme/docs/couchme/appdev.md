Alkalmazás-fejlesztés
=====================

## Egy alkalmazás struktúrája

A CouchDB amellett, hogy adatbáziskezelő, web-serverként is funkcionál.
Ez egyúttal azt is jelenti, hogy hasonló web-es szolgáltatásokat hozhatunk létre rajta,
mint pl. egy PHP-s alkalmazás egy Apache serveren, vagy egy Jávás alkalmazás
Apache Tomcat-en.

Ez utóbbi két web serverhez hasonlóan, a CouchDB is meghatározott tárolási
formátumot ír elő a rajta futtatni kívánt alkalmazások számára.
Létezik azonban két alapelv, amely döntően befolyásolja,
hogy milyen formában kell elkészítenünk azt.

* A fejlesztendő alkalmazást képező állományok közönséges, szabványos file-ok,
melyek formátumát a web-es és egyéb szabványok határozzák meg.
Ezek körébe tartoznak többek között a HTML oldalak, CSS file-ok,
továbbá JavaScript, Python, Erlang és esetleg más nyelven írt, forráskód file-ok.
Elkészítésükhöz bármilyen, szokásos eszköz felhasználható.

* A CouchDB számára minden "dolog" amit tárol nem más mint JSON formátumú
dokumentum. Vagyis a komplett web-es alkalmazások is dokumentumok.

Mielőtt tovább megyünk, vegyük kicsit tüzetesebben szemügyre
ezeket a speciális dokumentumokat, melyeket __\_design__ dokumentumnak
neveznek. Az elnevezés abból adódik, hogy a dokumentum azonosítója a
__"\_design/"__ előtaggal kezdődik. A __\_design__ dokumentum tehát éppen olyan JSON
dokumentum, mint a többi adatbázisban lévő adat, csak a neve kötött formátumban
kezdődik. A __"\_design/"__ előtagot bármi követheti.
Ráadásul egy adott adatbázisban több ilyen kezdetű dokumentum is helyet foglalhat.

A következő nevek szabályos __\_design__-dokumentum nevek:

    _design/couchme
    _design/contacts
    _desing/myapp


Az alábbi folder-struktúrában látható állományok megfelelnek a CouchDB
elrendezési és névadási konvencióinak:

    _design/contacts
    |-- couchapp.json
    |-- _id
    |-- language
    |-- lists
    |   |-- contactsToJSON.js
    |   `-- rowsToJSON.js
    `-- views
        |-- age_average
        |   |-- map.js
        |   `-- reduce.js
        |-- age_max_min
        |   |-- map.js
        |   `-- reduce.js
        `-- contacts
            `-- map.js

Az egyes file-ok szerepét, tartalmát a továbbiakban részletesen tárgyaljuk.
Most egyenlőre csak a file-ok nevére, és elhelyezkedésére koncentráljunk.

A fenti file-ok természetesen nem üresek. a _js_ kiterjesztésűek
JavaScript függvényeket,
a _json_ végződésűek pedig JSON adatstruktúrát tartalmaznak.

A feltöltés során a fent kilistázott file-halmazt az alábbi formátumú
JSON dokumentummá szükséges alakítani, annak érdekében,
hogy a CouchDB azt web-es alkalmazásként képes legyen értelmezni:

    {
       "_id": "_design/contacts",
       "_rev": "4-524e1660653d4861864690264f0fc8b9",
       "language": "javascript",
       "views": {
           "age_max_min": {
               "map": "function(doc) {\u000a     if( ! doc.age ) return;\u000a     emit( \"age_max_min\", doc.age );\u000a}",
               "reduce": "function(key, values, rereduce ) {\u000a  var max, min;\u000a  if(rereduce == false) {\u000a    max = values[0];\u000a    min = values[0];\u000a    for(item in values) {\u000a      if(values[item] > max) max = values[item];\u000a      if(values[item] < min) min = values[item];\u000a    }\u000a    return { \"max\": max, \"min\": min };\u000a  } else {\u000a    max = values[0].max;\u000a    min = values[0].min;\u000a    for(item in values) {\u000a      if(values[item].max > max) max = values[item].max;\u000a      if(values[item].min < min) min = values[item].min;\u000a    }\u000a    return { \"max\": max, \"min\": min };\u000a  }\u000a\u000a}"
           },
           "age_average": {
               "map": "function(doc) {\u000a     if( ! doc.age ) return;\u000a     emit( \"average\", doc.age );\u000a}",
               "reduce": "function( key, values, rereduce )\u000a{\u000a    var totals = sum( values );\u000a    return Math.round( (totals / values.length) * 100 / 100);\u000a}"
           },
           "contacts": {
               "map": "function( doc )\u000a{\u000a    emit( doc._id, doc );\u000a};"
           }
       },
       "lists": {
           "rowsToJSON": "function( head, req )\u000a{\u000a    send(\"head\");\u000a    var row;\u000a    while( row = getRow() )\u000a    {\u000a        log( \"row: \" + toJSON( row ) );\u000a        send( row. key );\u000a    };\u000a    return \"tail\";\u000a}",
           "contactsToJSON": "function( head, req )\u000a{\u000a    start({\u000a        \"headers\": {\u000a            \"Content-Type\" : \"application/json\"\u000a        }\u000a    });\u000a    send( '{\"head\":' + toJSON(head) + ', ' );\u000a    send( '\"req\":' + toJSON(req) + ', ' );\u000a    send( '\"rows\":[' );\u000a    var row, sep = '\\n';\u000a    while( row = getRow() )\u000a    {\u000a        send( sep + toJSON( row ) );\u000a        sep = ', \\n';\u000a    }\u000a    return \"]}\";\u000a}"
       },
       "couchapp": {
           "objects": {
           },
           "signatures": {
           },
           "name": "Contacts data",
           "env": {
               "default": {
                   "db": "http://localhost:5984/contacts"
               },
               "public": {
                   "db": "http://tombenke.couchone.com/contacts"
               }
           },
           "manifest": [
               "couchapp.json",
               "language",
               "views/",
               "views/contacts/",
               "views/contacts/map.js",
               "views/age_max_min/",
               "views/age_max_min/reduce.js",
               "views/age_max_min/map.js",
               "views/age_average/",
               "views/age_average/reduce.js",
               "views/age_average/map.js",
               "lists/",
               "lists/rowsToJSON.js",
               "lists/contactsToJSON.js"
           ],
           "description": "contacts"
       }
    }

Némi "hosszan-nézéssel" megállapítható, hogy a folder-struktúra, a file-nevek,
továbbá azok tartalma megfeleltethető a JSON adatstruktúrának.

Nézzük meg most egy picit közelebbről, hogy hogyan is néz ki egy ilyen, tipikus
folder-struktúra:

    _design/<appname>
    |-- _attachments
    |-- _id
    |-- evently
    |-- language
    |-- lists
    |-- shows
    |-- updates
    |-- vendor
    `-- views

Itt most csak röviden összefoglaljuk, hogy az egyes foldereknek mi a szerepe.
A továbbiakban, külön fejezetekben, mindegyiket részletesen tárgyaljuk.

* Az __\_attachments__ folderben elhelyezett állományokat a server változtatás
nélkül jeleníti meg. Itt helyezhetők el azok az "asset"-jellegű file-ok,
(pl.: képek, statikus HTML oldalak, CSS file-ok) melyekre
az aktív tartalmak (többnyire JavaScript programok) hivatkozni fognak.

* Az __evently__ folder az ún. widgeteket tartalmazza. Ezek a megjelenítő rétegben
használható "mikro MVC objektumok", melyekből a web-oldal aktív tartalma összeállítható.
Ezek lényegében, CouchDB-hez fejlesztett jQuery plugin-ek. Ugyanitt helyezhetjük el
saját komponenseinket is.
(lásd.: [Aktív megjelenítő komponensek készítése](widgets.html), továbbá
[Widget receptek](http://tombenke.couchone.com/widgets/_design/widgets/index.html).)

* A __lists__ folder JavaScript állományokat tartalmaz, melyek lekérdezések
eredményeit adó listák megjelenítésére szolgálnak.
(lásd.: [Listák megjelenítése](lists.html) fejezet.)

* A __shows__ folder a lekérdezések eredményének megjelenítésére szolgáló
file-okat JavaScript tartalmazza.
(lástd.: [Egyedi dokumentumok megjelenítése](shows.html) fejezet.)

* Az __updates__ folderben olyan JavaScript függvények vannak, melyek az adatfeltöltés
során használatos update műveletek validálására szolgálnak.

* A __vendor__ folder a könyvtárként újrafelhasználható, előre beépített
widgeteket és egyéb program könyvtárakat tárolja.

* a __views__ folder az adatbázis lekérdezéseket megvalósító, ún. map/reduce
függvényeket tartalmazza, amelyek az adatbázis lekérdezésére szolgálnak.
(lásd.: [Lekérdezések](views.html) és
[Lekérdezési receptek](view_snippets.html) fejezetek.)

A folderben további file-ok is vannak a design dokumentum gyökerében,
amelyek nem tartoznak szorosan az alkalmazáshoz, de adminisztrációs
szempontból fontosak:

    _design/<appname>
    |-- couchapp.json
    |-- .couchapprc
    |-- _id
    `-- language

* a __couchapp.json__ és __.coucapprc__ file-okat a CouchApp segédprogram
használja.

* Az __\_id__ magának a design dokumentumnak az azonosítója, pl.: "_design/contacts".

* a __language__ azt mondja meg, hogy az alkalmazások milyen programozási nyelven
lettek megírva. Értéke tipikusan: "javascript".

A CouchDB Futon nevű adminisztrációs felületével gyakorlatilag közvetlenül
a serveren létre tudunk hozni alkalmazásokat, JSON formátumban,
de ez nem túl kényelmes, és még kevésbé hatékony megoldás.

Az előzőleg elkészített, különféle file-okat tehát át kell alakítani
egy JSON formátumú dokumentummá, méghozzá olymódon, hogy azokat a server értelmezni
tudja. Ez azt azt jelenti, hogy bizonyos, előre meghatározott szervező
elv és elnevezési konvenciók szerint a folderekbe rendezett állományokat egy
erre a célra szolgáló segédprogrammal átalakítjuk egy JSON dokumentummá, és
azt feltöltjük a serverre.

Az előírás szerinti folderstruktúrát sem kell feltétlenül manuálisan,
fejből reprodukálnunk, ugyanis a konverziót és feltöltést lehetővé tevő
program képes egy üres program vázat létrehozni, de arra is alkalmas, hogy egy
serveren már létező programot klónozzon a lokális meghajtónkra, amit azután
módosíthatunk is ismét feltölthetünk segítségével.

A segédprogramot, ami mindezt lehetővé teszi CochApp-nak hívják.

## A CouchApp használata

### Ismerkedés a CouchApp-pal

A couchapp használatáról elsőkézből magától az alkalmazástól kérhetünk
tájékozatatást:

    couchapp help

az eredmény:

    couchapp help
    couchapp [OPTIONS] [CMD] [OPTIONSCMD] [ARGS,...]
    usage:

    -d/--debug	 debug mode
    -h/--help	 display help and exit
    --version	 display version and exit
    -v/--verbose	 enable additionnal output
    -q/--quiet	 don't print any message

    list of commands:
    -----------------

    browse	 [COUCHAPPDIR] DEST

    clone	 [OPTION]...[-r REV] SOURCE [COUCHAPPDIR]
    -r/--rev [VAL]	 clone specific revision

    generate	 [OPTION]... [app|view,list,show,filter,function,vendor] [COUCHAPPDIR] NAME
    --template [VAL]	 template name

    help

        init	 [COUCHAPPDIR]

        push	 [OPTION]... [COUCHAPPDIR] DEST
        --no-atomic	 send attachments one by one
        --export	 don't do push, just export doc to stdout
        --output [VAL]	 if export is selected, output to the file
        -b/--browse	 open the couchapp in the browser
        --force	 force attachments sending
        --docid [VAL]	 set docid

        pushapps	 [OPTION]... SOURCE DEST
        --no-atomic	 send attachments one by one
        --export	 don't do push, just export doc to stdout
        --output [VAL]	 if export is selected, output to the file
        -b/--browse	 open the couchapp in the browser
        --force	 force attachments sending

        pushdocs	 [OPTION]... SOURCE DEST
        --no-atomic	 send attachments one by one
        --export	 don't do push, just export doc to stdout
        --output [VAL]	 if export is selected, output to the file
        -b/--browse	 open the couchapp in the browser
        --force	 force attachments sending

        vendor	 [OPTION]...[-f] install|update [COUCHAPPDIR] SOURCE
        -f/--force	 force install or update

        version

Ebben a fejezetben csak a leggyakrabban használt parancsokat tárgyaljuk, amelyek
a mindennapi használat során szükségesek.

További részletek a CouchApp használatával kapcsolatban a 
[CouchApp website](http://couchapp.org/)-on találhatóak.

A továbbiakban feltételezzük, hogy a CouchApp utility fel van installálva a gépre.
Ha nincs, akkor előbb gondoskodjunk annak 

### Egy új alkalmazás generálása

Az első lépés, hogy hozzunk létre egy CouchDB web alkalmazást, abban a formában
hogy az könnyen konvertálható legyen design dokumentummá, és az adatbáziskezelő
megtaláljon minden szükséges állományt az általa előírt elnevezési konvenciók
alapján.

A generálást a

    couchapp generate <application-name>

formátumú paranccsal tehetjük meg, ahol az __&lt;application-name&gt;__
a generálandó design dokumentumot tartalmazó folder neve lesz.

A próba kedvéért, egy temporary directory-ba generáljunk egy új,
design dokumentumot, melyet __contacts__-nak hívnak:

    couchapp generate contacts

    2010-10-06 15:47:59 [INFO] /home/tombenke/sandbox/contacts generated.

A generált folder struktúra az alábbi lesz:

    /home/tombenke/sandbox/contacts
    |-- _attachments
    |   `-- style
    |-- evently
    |   |-- items
    |   |   `-- _changes
    |   `-- profile
    |       `-- profileReady
    |           `-- selectors
    |               `-- form
    |-- lists
    |-- shows
    |-- updates
    |-- vendor
    |   `-- couchapp
    |       |-- _attachments
    |       |-- evently
    |       |   |-- account
    |       |   |   |-- adminParty
    |       |   |   |-- loggedIn
    |       |   |   |-- loggedOut
    |       |   |   |-- loginForm
    |       |   |   |   `-- selectors
    |       |   |   |       `-- form
    |       |   |   `-- signupForm
    |       |   |       `-- selectors
    |       |   |           `-- form
    |       |   `-- profile
    |       |       |-- loggedOut
    |       |       |-- noProfile
    |       |       |   `-- selectors
    |       |       |       `-- form
    |       |       `-- profileReady
    |       `-- lib
    `-- views
        `-- recent-items

A fenti listából láthatjuk, hogy a couchapp szinte az összes foldert és file-t 
előállította, ami egy design dokumentumban a konvenciók szerint előfordulhat,
sőt, úgy tűnik, hogy a __vendor/couchapp/evently__ folderben két widgetet is
kreált.

Valójában ez egy működőképes web-es alkalmazás, amit azonnal feltölthetünk 
egy létező adatbázisba, és ki is próbálhatjuk azt.

Hozzunk most létre egy adatbázist (ha még nem létezik ilyen) a serveren a 
Futon-nal, vagy az alábbi paranccsal:

    curl -X PUT http://localhost:5984/contacts

Ezt követően pedig töltsük fel a design dokumentumot a __couchapp push__ parancsával. 
Mielőtt azonban feltöltjük, a couchapp-nak meg kell mondani, hogy hová kívánjuk 
deployolni az imént létrehozott design dokumentumot.


### Alkalmazás feltöltése a serverre (deployment)

A feltöltést a __couchapp push__ paranccsal hajthatjuk végre:

    couchapp push http://localhost:5984/contacts

Paraméterként megadtuk az adatbázis URL-jét, ahová a feltöltést el kell végezni.

A parancsot a design dokumentum gyökerében kell kiadni.
Az eredmény valami hasonló lesz:

    2010-10-18 11:42:50 [INFO] Visit your CouchApp here:
    http://localhost:5984/contacts/_design/contacts/index.html

A couchapp átkonvertálja a teljes folder-struktúrát JSON formátumúra,
majd feltölti azt az adatbázisba.

Egy projektben többféle adatbázis server is lehet, ahová ugyanazt a design dokumentumot
fel kívánjuk tölteni, annak függvényében, hogy például a teszt,
vagy a produktív környezetre szeretnénk kirakni az alkalmazást.

A design dokumentum gyökér directoryjában található __couchapp.json__ file-ban
előre definiálhatjuk ezeket a környezeteket, mint a push művelet paramétereit.

Az alábbi file-ban látható mintapéldában, az __env__ paraméter sorolja fel a
névvel azonosítható környezetek adatbázisainak URL-jeit,
ahová fel lehet tölteni a design dokumentumot:

    {
        "name": "Contacts data",
        "description": "contacts",
         "env" : {
            "default" : {
              "db" : "http://localhost:5984/contacts"
            },
            "public" : {
              "db" : "http://admin:admin@tombenke.couchone.com/contacts"
            }
        }
    }

Látható, hogy itt két környezet lett definiálva:

* a __default__ az alapértelmezés szerinti. Ha a feltöltéskor nem adjuk meg
explicit módon a környezet nevét, akkor a couchapp automatikusan erre tölti fel.

* a __public__ nevű környezet a publikus server-re hivatkozik. Látható, hogy
ebben az esetben usernevet és jelszót is megadtunk az URL-ben, mivel ebben
az esetben a feltöltés csak adminisztrátori jogosultsággal rendelkező
felhasználó számára engedélyezett.

A __name__ és __description__ mezők értelemszerűen a design dokumentum nevét és
leírását határozzák meg.

Ha a couchapp.json file létezik, és megfelelően fel van paraméterezve, akkor
a feltöltéshez az URL helyett elegendő megadni a környezet nevét, pl.:

    couchapp push public

Ha a default környezetre kívánjuk kirakni a design dokumentumot, akkor elegendő
csak az alábbi parancsot kiadni:

    couchapp push

### Létező alkalmazás klónozása

    couchapp clone http://localhost:5984/contacts/_design/contacts

az eredmény:

    2010-10-18 11:35:32 [INFO] http://localhost:5984/contacts/_design/contacts cloned in contacts

továbbá létrejött egy __contacts__ nevű folder az aktuális directory alatt, ami
tartalmazza a serverről letöltött, és JSON formátumból "kicsomagolt" file-okat.

Figyelem: a clone parancs csak a megnevezett design dokumentumot klónozza, az
adatbázisban lévő többi dokumentumot nem!

Ha adatbázis mentést akarunk végezni, akkor azt külön végre kell hajtanunk.

A klónozással létrehozott design dokumentum struktúra teljes értékű,
és tartalmaz mindent. A benne lévő file-okat módosíthatjuk a megszokott,
kedvenc szerkesztő programunkkal, majd újra visszatölthetjük a kiválasztott
környezetre, a __couchapp push__ parancsával.

## Komplett alkalmazások folder struktúrája

Amikor egy komplett CouchDB-s alkalmazást fejlesztünk, értelemszerűen nem
csak design dokumentumokat hozunk létre.

A projekthez tartoznak még például teszt és törzs adatok, dokumentáció, stb.

Ezeket adott esetben célszerű lehet egy helyen tartani, és együtt bevonni a
verziókövetés, archiválás alá.

Ezért a továbbiakban az összetettebb alkalmazások fejlesztése során
az alábbi meta-struktúrát fogjuk alkalmazni:

    my-web-app/
    |-- data
    |-- _design
    |   |-- ddoc-1
    |   |-- ddoc-2
    |   `-- ddoc-n
    `-- docs

A __my-web-app__ folder tartalmazza az egész projektet, és ez kerül kompletten
be a verziókövető repository-jába.

A __data__ folder az adatokat a __docs__ pedig a dokumentációt tárolására szolgál.
A __\_design__ folder alatt tároljuk az egy vagy több design dokumentumot
alkotó file rendszert.

a __\_design__ nevű folder-be rakjuk azokat a directory-kat, amelyek az egyes design
dokumentumok file-jait tartalmazzák. Ezeket külön-külön legeneráltathatjuk
a couchapp generate paranccsal, melyet a __my-web-app/\_design__ folderben adunk ki.

Ha több design dokumentumunk is van, akkor azokat egyetlen paranccsal egyszerre
is feltölthetjük, ha az őket tartalmazó meta-folderben (esetünkben a my-web-app)
kiadjuk a következő utasítást:

    couchapp pushapps _design  http://localhost:5984/my-web-app


Egy komplett projekt folder struktúrája látható egyetlen design dokumentummal és
adat file-okkal az alábbi ábrán:

    contacts/
    |-- data
    |   |-- attachments
    |   |-- bulk
    |   |   |-- contacts_with_id.csv
    |   |   |-- contacts_with_id.json
    |   |   |-- contacts_with_id.properties
    |   |   |-- contacts_with_id.xls
    |   |   `-- contacts_without_id.json
    |   |-- charlesb.json
    |   |-- emma.json
    |   |-- ericq.json
    |   |-- jsmith.json
    |   |-- jthomas.json
    |   `-- uploadData.sh
    `-- _design
        `-- contacts
            |-- couchapp.json
            |-- _id
            |-- language
            |-- lists
            |   |-- contactsToJSON.js
            |   `-- rowsToJSON.js
            `-- views
                |-- age_average
                |   |-- map.js
                |   `-- reduce.js
                |-- age_max_min
                |   |-- map.js
                |   `-- reduce.js
                `-- contacts
                    `-- map.js

Arra is van mód, hogy a __couchapp pushapps__ a parancshoz hasonlóan, a __data__
directory-ban tárolt json file-okat egyetlen paranccsal feltöltsük az adatbázisba:

    cuchapp pushdocs data http://localhost:5984/contacts

Végezetül megemlítjük, hogy a couchapp igényli a JSON formátumú __.couchapprc__
file meglétét a design dokumentumot tartalmazó folderben, még akkor is, ha ez
mindössze egy üres objektumot tartalmaz.

Ennek akkor van jelentősége, ha pl. kézzel hozzuk létre a design dokumentum
folder-struktúráját, vagy külső repository-ról (git, hg) klónozzuk, és a file nem
jön létre. Ilyenkor futassuk le a


    couchapp init

parancsot, a design dokumentum directory-jában, és az létre fogja hozni a file-t.
